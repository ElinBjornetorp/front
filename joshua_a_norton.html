<!DOCTYPE html>
<html lang="en">
  <head>
    <meta charset="utf-8">
    <title>Joshua A Norton</title>
    <link rel="stylesheet" href="style.css"/>
  </head>
  <body>
    <div id="highlight-borders">
        <p><span class="highlight">Joshua A. Norton</span>, född cirka 1819, död 8 januari 1880, även känd som <span class="highlight">hans kejserliga majestät Kejsar Norton I</span>, var en firad medborgare i San Francisco som utropade sig själv till "Kejsare av dessa Förenta stater" och senare "Beskyddare av Mexiko" 1859. Norton föddes i London i England och tillbringade större delen av sin uppväxt i Sydafrika. Han emigrerade till San Francisco 1849 efter att han mottagit en testamentsgåva på $40 000 från sin fars kvarlåtenskap. Norton försörjde sig till en början som affärsman, men förlorade sin förmögenhet genom att investera i peruanskt ris.
        </p>
        <p>Efter att han hade förlorat i en rättsprocess där han försökte få sitt riskontrakt upphävt, lämnade Norton San Francisco. Han återvände några år senare som en excentrisk och synbarligen psykiskt obalanserad man, som hävdade att han var kejsare av USA. Fastän han inte hade någon politisk makt, och hans inflytande bara räckte så långt som han gjordes till viljes av personer omkring honom, behandlades han vördnadsfullt i San Francisco, och valuta som trycktes i hans namn accepterades i de butiker som han besökte.
        </p>
    </div>
    <p>Fastän han ansågs vara galen, eller åtminstone synnerligen excentrisk med megalomaniska drag,[1] firade San Franciscos invånare hans majestätiska yttre och hans kungörelser, av vilka den mest kända var hans "order" att <span class="highlight">USA:s kongress skulle upplösas med våld</span> (vilket kongressen och armén ignorerade) och hans många förordningar om <span class="highlight">att en bro och en tunnel skulle byggas över San Francisco Bay</span>.[7] Den 8 januari 1880 föll Norton ihop vid ett gathörn, och dog innan han kunde få läkarvård. Dagen därpå fylldes San Franciscos gator av nästan 30 000 människor som visade sin vördnad för Norton.[8] Norton har gjorts odödlig i litteraturen av författare som Mark Twain och Robert Louis Stevenson, som baserade fiktiva personer på honom, liksom senare av Morris och Goscinny i Lucky Luke-seriealbumet Kejsaren av Amerika. I december 2004 lades ett förslag fram om att uppkalla San Francisco–Oakland Bay Bridge till Nortons ära, men idén genomfördes inte.[9]
    </p>
  </body>
</html>
